1. Nu je je kat kunt laten bewegen, zou het niet leuk zijn om hem met de pijltjestoetsen te laten bewegen?
Op deze kaart leer je hoe dat moet!
Je had het vast zelf al bedacht: hiervoor heb je inderdaad weer de *Gebeurtenissen* en *Bewegings*blokken nodig! Je gaat nu
op zoek naar dit blok:

Als je op het kleine pijltje () naast "spatiebalk"klikt krijg je een lijst met alle toetsen op je toetsenbord waaruit
je kunt kiezen. Je hebt vier van deze blokken nodig en je kunt ze als volgt aan je *bewegings*blokken vastzetten:

2. Je kat kan nu naar voren en naar achteren bewegen, wat heel gaa fis, maar hij beweegt niet omhoog en omlaag. Als je kijkt
bij de *bewegings*blokken dan zie je dat er geen blokken voor "omhoog" en "omlaag" zijn. Maar wel een flink aantal blokken
met *x* en *y*...
Wanneer programmeurs praten over de positie van objecten (zoals sprites), dan gebruiken ze vaak *x* en *y* coördinaten om
ze te omschrijven. De *x-as* loopt van links naar rechts, de y-as van beneden naar boven.

Een sprite kan gevonden worden door de coördinaten van zijn middelpunt, geschreven als (15, -27) waarbij 15 de *x* positie is,
en 27 de *y* positie.
Om een idee te krijgen hoe dit nou werkt, kies het *ga naar* blok uit *Beweging* en sleep het naar de *scriptzone*. Je hoeft
dit blok nog nergens aan vast te klikken.

Kies nu waarden voor *x* en *y*, vul ze in en dubbelklik op het blok. Probeer verschillende waarden uit om te zien waar de kat heen gaat!
In Scratch gaat *x* van -240 tot 240 en *y* van -180 tot 180.

3. Nu je hebt geleerd over de *x* en *y* coördinaten, kun je de kat op en neer laten bewegen! Je hoeft alleen maar de waarde
van *y* aan te passen. Maak nu je scriptcode als volgt:

Als je nu de pijltjestoetsen gerbuikt, kan de kat over het hele speelveld bewegen!

4. De kat beweegt flink over het scherm, maar stel je voor dat dit een spel is: hoe start je het dan opnieuw op?
Je wilt de kat weer op de oorspronkelijke startplek krijgen als het spel begint. In Scratch klik je op de groene vlag om te starten,
dus je moet de *x* en *y* coördinaten van de kat aanpassen als dat gebeurt.
Dat is best makkelijk om voor te zorgen! Het midden van het speelveld is (0,0) in x en y coördinaten. Dus je hebt een
*gebeurtenissen*blok nodig voor de groene vlag en een *ga naar* blok. Stel het *ga naar* blok in op (0,0) en zet het vast
aan het groene vlag gebeurtenissenblok.

