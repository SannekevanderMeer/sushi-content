1. Deze Sushi Kaarten helpen je om computerprogramma's in Scratch te schrijven.
   Je kunt Scratch downloaden en installeren op de pc door naar *dojo.soy/downloadscratch* te gaan of in je webbrowser te gebruiken
   via *dojo.soy/usescratch*. Kies één van deze twee opties en als je er klaar voor bent ga je naar de volgende stap.
2. Als je ingelogd bent bij Scratch online, of op je pc hebt geïnstalleerd, zie je het volgende scherm. Dit scherm heeft een paar
   onderdelen die je moet onthouden.
3. Een paar woorden waarover we meer uitleg geven:
   *Het speelveld*
   Hier wordt je Scratch programma uitgevoerd. Het heeft:
   - één of meer *achtergronden* (afbeeldingen achterin het scherm)
   - alle bijbehorende *scriptblokken* (hier komen we later nog op terug)
   *Sprites*
   Elk object op het speelveld is een sprite. In Scratch is de sprite:
   - de afbeelding op het *speelveld*
   - elk mogelijk *uiterlijk* van de sprite
   - elk *geluid* van de sprite
   - alle *scriptblokken* van de sprite
   De *huidige sprite* is degene die geselecteerd is in de *spritelijst*.
   *Scriptblokken*
   Code (script) in Scratch werkt met blokken die je aan elkaar klikt om programma's te maken. Je kiest blokken uit het *scriptblokken
   paneel* en sleept ze naar *Scriptzone huidige sprite* en klikt ze aan elkaar.
   Er izjn 10 categorieën met blokken, op kleur gesorteerd, en je kunt elke categorie kiezen uit de lijst bovenin het 
   *scriptblokken paneel*.
4. Tijd om te gaan programmeren! Klik op de Scratch kat in de *Spritelijst*. Nu is de kat de *huidige sprite*. 
   Ga naar de *Gebeurtenissen* categorie in het *scriptblokken paneel* en kies "wanneer [vlagsymbool] wordt aangeklikt"en sleep het naar
   de *Scriptzone huidige sprite*.
   Ga naar *Uiterlijken* categorie en kies het "zeg [Hallo!] [2] sec."blok, sleep het naar de *Scriptzone huidige sprite* en klik het
   onder het andere blok vast.
   Klik op de *Startknop* en kijk wat er gebeurt!
