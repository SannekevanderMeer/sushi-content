1. Hoog tijd om de vis uit zichzelf te laten zwemmen. Hiervoor heb je een nieuw blok nodig: een blok om te *Besturen*.
Met dit blok kun je bepaalde opdrachten een bepaalde tijd laten duren of onder bepaalde voorwaarden.
Selecteer je vis sprite en sleep een "wanneer groene vlag wordt aangeklikt" *gebeurtenissen*blok, een "herhaal" blok 
uit *Besturen* en een "neem 10 stappen"blok uit *Beweging* naar je *Scriptzone huidige sprite*:

De vis blijft continu doen wat er binnen het "herhaal" blok staat. Als de vis aan het eind van het script is gekomen, 
gaat hij weer naar de bovenste regel van het script en begint weer opnieuw. Klik op de groene vlag en kijk wat er gebeurt!

2. Tja, nu is de vis tegen de rand van het *speelveld* aangezwommen en hij beweegt veel te snel voor de haai om hem te
kunnen vangen. De vis moet dus eerst langzamer zwemmen. Dat is best makkelijk, je moet er voor zorgen dat de vis even
stopt nadat hij 10 stappen gedaan heeft.
Er is een *besturings*blok dat je daarbij helpt:

Je kunt zelf bepalen hoe *lang* je de vis laat wachten. Probeer eerst eens een halve seconde (0.5). Je kunt later andere
getallen invoeren om uit te zoeken welke tijd het beste bij het spel past. Vergeet niet dat je ook het aantal stappen
kunt aanpassen!

3. De vis zwemt nu, maar je wilt ook dat hij zich aan de rand van het speelveld omdraait. En ook hier is een
*bewegings*blok voor! Het is het "keer om aan de rand"blok. Het controleert of de vis de rand raakt, en zo ja, laat
de vis, links, rechts, omhoog of omlaag bewegen. Dit zorgt natuurlijk wel weer voor een ondersteboven zwemmende vis,
dus je moet het "maak draaistijl"blok weer gebruiken.

4. De vis zwemt nu alleen in een rechte lijn. Zo wordt het voor de speler (de haai) wel erg makkelijk om de vis te
vngen. Je moet de zwembeweging van de vis wat willekeuriger en onvoorspelbaarder maken.
Je weet van Kaart 2 nog hoe je een sprite een bocht kunt laten maken, dus begin hier: voeg een draai toe aan het
zwewmscript van de vis en klik op de groene vlag.

5. Al beter, maar het is nog te voorspelbaar. Het moet nóg willekeuriger worden. Gelukkig kan Scratch dat voor je doen.
Je hebt alleen een heel nieuw blok nodig, namelijk uit de categorie *Functies*.
Functies gebruiken één of meer waarden (getallen, teksten, waar/niet waar) en geven één enkele waarde terug. Je kunt
voorspellen wat voor waarde de functie terug zal geven door de vorm van het blok: blokken met afgeronde hoeken werken
met getallen en tekst, puntige hoeken met waar/niet waar.

Je hebt het "willekeurig getal tussen ... en ..." functieblok nodig en je moet het invoegen in het "draai ... graden"
bewegingsblok door op het functieblok te klikken en het te slepen naar de plek waar je de getallen of graden gebruikt.
Je kunt de laagste en hoogste getallen veranderen, maar de standaardgetallen (1 en 10)  werken prima voor dit spel, 
dus je hoeft ze niet te veranderen. Pas het script aan en klik op de groene vlag:
