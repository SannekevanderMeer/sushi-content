1. De haai beweegt, de vis zwemt, maar ze reageren niet op elkaar: als de vis de bek van de haai inzwemt
gebeurt er helemaal niets! Hoog tijd dus om daar wat aan te doen!
Eerst moet je weten of de vis de haai raakt. Hiervoor heb je een *besturings*- en een *waarnemings*blok nodig.
*Waarnemings*blokken verzamelen informatie, zoals waar de sprite is, waar het tegenaan komt etc.
Het besturingsvblok is een "als...dan"blok en heeft een 'waar' of 'niet waar' waarde nodig. Het waarnemingsblok
dat je gaat gebruiken is het "raak ik" blok waar je de spritenaam moet kiezen (als je de naam niet gewijzigd hebt,
is die naam Sprite1). Door de puntige hoeken van het blok weet je dat het blok de waar/niet waar waarde zal geven
die het "als...dan" functieblok nodig heeft.
Je kunt dit toevoegen aan het "herhaal"blok van de vis, na het "keer om aan de rand" blok.

2. Nu heb je echter een "als...dan" blok toegevoegd zonder een "dan" erbij. Je kunt de vis laten verdwijnen als
de haai de vis heeft opgegeten door een "verdwijn" blok te gebruiken (die vind je bij *Uiterlijken*) binnen
het "als...dan" blok.

3. Als de haai nu de vis vangt verdwijnt de vis voorgoed. Dat is niet zo mooi. Zet het "verschijn" blok (ook
bij *Uiterlijken*) helemaal aan het begin van het script van de vis zodat je het spel kunt herstarten.

4. Nog beter is het om te voorkomen dat de speler steeds het spel moet herstarten als de haai de vis gevangen 
heeft! Hier kun je iets sluws doen - als de vis verdwenen is, wacht dan even, laat hem naar een andere plek 
gaan en laat hem opnieuw verschijnen! Het lijkt zo alsof er heel veel vissen zijn, maar het is maar één sprite!

5. Dat is het spel! Er is echter nog een mogelijkheid om de score bij te houden of om te winnen. Ook dat kun
je oplossen! Om de score bij te houden, moet je die score ergens opslaan; een manier om op te tellen of te 
resetten als het spel herstart wordt.
Eerst het opslaan van de score. Je wilt de informatie opslaan in je programma, daarvoor gebruik je iets dat een
variabele heet. Zie een variabele als een doos: je kunt er iets instoppen, kijken wat erin zit en de inhoud
veranderen. Je vindt de variabalen onder de *Data*categorie, maar je moet die variabele eerst zelf maken!


6. Nu moet je de variabele laten veranderen als er een vis opgegeten is en weer terug op 0 zetten als het spel
herstart wordt. Dat is niet heel moeilijk: uit de *Data*categorie kies je de "maak Score 0" en "verander Score
met 1" blokken en voeg ze aan je script toe.

7. Cool! Nu heb je zelfs een scorebord. Kies een getal waarbij de speler het spel wint en laat dan iets gaafs
gebeuren! Laat de haai de speler feliciteren of laat een "Je hebt gewonnen!" sprite verschijnen, laat muziek
horen of...kies zelf iets uit!
