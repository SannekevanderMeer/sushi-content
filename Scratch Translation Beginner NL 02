1. Geweldig! Je hebt je eerste Scratch programma geschreven. Tijd om wat meer te leren over het toevoegen en verwijderen
van scripts! De Scratch code (script) bestaat uit *blokken* die je aan elkaar klikt om programma's te maken.

Deze blokken komen uit het *scriptblokken* paneel waar ze in diverse categorieën onderverdeeld staan. Door op de categorie
te klikken, zie je de blokken die daarbij horen.

Alle blokken in een categorie staan in een lijst. Kies het blok dat je wilt gebruiken, klik erop, houdt je muis ingedrukt
en sleep het naar *Scriptzone huidige sprite* en laat je muis los.

2. Als het blok in de *Scriptzone huidige sprite* staat kun je het heen en weer slepen en aan andere blokken vastzetten. Als
je wilt weten wat een blok doet, dubbelklik je erop, dan wordt het uitgevoerd!
Je wilt dat je blokken vanzelf werken als er iets gebeurt. Daarom zullen de meeste programma's beginnen met een blok uit
de categorie Gebeurtenissen. Meestal is dat deze:

De scriptblokken die aan dit blok vastzitten zullen uitgevoerd worden zodra er op de *groene vlag* (de startknop) wordt geklikt.

3. Scriptblokken worden van boven naar beneden uitgevoerd, dus het is belangrijk in welke volgorde je de blokken vastzet. In
dit voorbeeld zal de sprite eerst "Hallo!" *zeggen* voordat het 't geluid "meow" zal *starten*.

4. Verwijderen of weghalen van scriptblokken die je niet wilt gebruiken is makkelijk! Je klikt op hart *schaar* icoontje en 
vervolgens op het blok dat je wilt weghalen.

Wees voorzichtig! *Je zult alle blokken onder het blok waarop je klikt ook verwijderen*. Als je dit per ongeluk doet en je wilt
je script terughalen, dan gebruik je het menu *Bewerken* en klik je op * Ongedaan maken*.

Probeer nu eens om scriptblokken toe te voegen, te verwijderen en weer terug te halen!

5. Nu je weet hoe je scripts kunt invoeren en dingen laten gebeuren, is het tijd om een simpel programma te maken:
laat de Scratch kat een rondje lopen!

Zorg ervoor dat je de kat geselecteerd hebt in de *spritelijst* en voeg deze blokken samen. Je vindt ze onder *Gebeurtenissen*
en *Beweging*. Klik vervolgens op de groene vlag boven het *speelveld*.

Als je te vaak klikt en de kat uit het speelveld verdwijnt, kiun je hem terugslepen!
Nu loopt de kat in een rechte lijn, en dat is niet wat je wilt. Voeg dit scriptblok toe aan het eind van de code om de kat
een rondje te laten lopen. Dit blok zit ook in *Beweging*.

Dit blok zorgt ervoor dat de kat 15 graden van de 360 graden van een cirkel draait. Je kunt dat getal veranderen, en het aantal
stappen door op het cijfer te klikken en een ander cijfer in te voeren.

6. Sla nu je werk op! Ga hiervoor naar het menu *Bestand* en klik op *Naar je computer downloaden* (als je in de
online versie werkt).

Werk je in de geïnstalleerde versie van Scratch klik dan op *Bestand* en vervolgens op *Opslaan*. Sla regelmatig je werk op!
Bij de geïnstalleerde versie kun je ook voor *Opslaan als* kiezen als je je bestand een andere naam wilt geven.
