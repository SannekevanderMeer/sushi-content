1. ## Verrassing
    Een spel moet *verrassingen* hebben, iets nieuws om te ontdekken of een *interactie* die een speler niet eerder ervaren heeft. Zonder *verrassing* is elke uitdaging hetzelfde en wordt het spel heel snel heel saai.
    Een *verrassing* ontstaat door onvoorspelbaarheid. Zo kan een speler bijvoorbeeld een onzichtbaar blok tegenkomen waarover de speler kan springen en een bonus verdienen.
    Probeer kleine *geheimen* in je spel te verstoppen. Wellicht is er een *geheim* pad om een gevaarlijke vijand te ontwijken of een vreemde *interactie* als twee verschillende vijanden elkaar ontmoeten. Dit worden **"easter eggs"** (**"paaseieren"**) genoemd omdat ze verstopt zijn en spelers ze kunnen zoeken!
    Bovendien kan een *verrassing* een nieuwe uitdaging veroorzaken. Als vijanden steeds op dezelfde plek veschijnen kaneen speler leren ze te verwachten, maar als vijanden steeds op verschillende plekken verschijnen moet de speler steeds een nieuwe beslissing nemen.
    Als je wilt, kun je *willekeur* aan je spel toevoegen. Dat betekent dat de computer willekeurig bepaald of en hoe iets plaatsvindt. *Willekeurigheid* voegt herspeelbaarheid aan het spel toe en helpt om de ervaring van de speler gevarieerder te maken. Het verzekert je er ook van dat geen spelsessie hetzelfde is.
    > ## Bekijk je spelplan opnieuw
    Pak je spelplan er weer bij en geef antwoord op de volgende vragen:
    * Wat zal de speler *verrassen*?
    * Welke *geheimen* kan een speler in je spel ontdekken?
    * Kun je je spel verbeteren door er *willekeur* aan toe te voegen? En waar?

2. ## Plezier
    Een spel moet *plezierig* zijn. Als een speler geen plezier heeft tijdens het spelen, zal de speler snel stoppen en het spel niet meer willen spelen.
    Verschillende mensen vinden verschillende dingen leuk. Een spel dat de ene persoon leuk vindt, is wellicht niet leuk voor een ander persoon. Sommige mensen vinden snelle spellen met snelle reacties leuk, anderen juist langzame spellen waarbij je na moet denken. Sommige mensen vinden spellen waar ze helemaal in op gaan leuk (ze vergeten de wereld om zich heen), anderen vinden een snel spel voor tussendoor juist leuk. **Je kunt niet iedereen tevreden stellen**, en dat is niet erg. Maak daarom iets dat jij leuk vind en waarvan je denkt dat anderen het ook leuk vinden.
    *PLezier* zit 'm in de uitdaging. Als een spel te makkelijk is, verveelt een speler zich snel, als het te moeilijk is raakt de speler gefrustreerd. Een speler zal het spel leuk vinden als blijkt dat ze bijna *verloren* hadden, maar door slim te spelen juist *gewonnen* hebben.
    Als je een basisversie hebt gemaakt om uit te vinden of je spel *leuk* is, moet je het gaan *testen*: vraag een vriend het spel uit te proberen. Probeer diegene dan *niets* te vertellen over het spel tot hij klaar is.
    > ## Bekijk je spelplan opnieuw
    Pak je spelplan er weer bij en beantwoord de volgende vragen:
    * Wat maakt het spel *leuk*?
    * Is het spel te makkelijk of te moeilijk?
    * Als het spel af is: wat vertellen je *testspelers* je over het spel?
